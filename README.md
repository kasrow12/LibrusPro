[English](README_en.md)
<p align="center">
  <a href="https://github.com/kasrow12/LibrusPro">
    <img src="img/icon.png" alt="Logo" width="30%" height="30%">
  </a>
  <h1 align="center">📚 LibrusPro 🎉</h1>
  <h4 align="center">💠 Rozszerzenie dla przeglądarek do Librusa - najpopularniejszego e-dziennika w Polsce - wprowadzające ciemny motyw, liczące średnie ocen, mimo ich wyłączenia przez Administratora Szkoły, wyświetlające procentową obecność/frekwencję z każdego przedmiotu, pozwalające na dodawanie własnych wydarzeń w terminarzu oraz dodające wiele usprawnień funkcjonalności i wyglądu Librusa. 💠</h4>
</p>

# ⏩ Obecnie dostępne dla:
## 🖥 Google Chrome: <a href="https://chrome.google.com/webstore/detail/libruspro/hoceldjnkcboafconokadmmbijbegdkf">Kliknij tutaj</a>
## 🦊 Firefoxa: <a href="https://addons.mozilla.org/pl/firefox/addon/libruspro/">Kliknij tutaj</a>
## 🌍 Microsoft Edge (XD): <a href="https://microsoftedge.microsoft.com/addons/detail/libruspro/bijfjkaobehfdealffkgiljlmbjmmgpm">Kliknij tutaj</a>
## ⭕ Opera: Najpierw pobierz <a href="https://addons.opera.com/en/extensions/details/install-chrome-extensions/">ten dodatek</a>, a następnie <a href="https://chrome.google.com/webstore/detail/libruspro/hoceldjnkcboafconokadmmbijbegdkf">kliknij tutaj</a>.
## 📱 Android: <a href="https://github.com/kasrow12/LibrusPro/blob/master/docs/LibrusPro%20-%20wersja%20mobilna.pdf">Instrukcja instalacji</a>


# 🛠 Funkcje

## ⭐️ • Ciemny motyw 🖤
Librus be like:

![Light theme meme](docs/lightThemeMeme.jpg?raw=true)

Nie jesteś sam(a), na szczęście to już nie jest problem. W końcu Librus nie boli w oczy! :) JEDYNY taki na rynku dedykowany ciemny motyw do tego e-dziennika! 
<details>
  <summary>Tutaj znajdziesz kilka zrzutów ekranu:</summary>

![Ciemny motyw 1](docs/librusPro_1.png?raw=true)
![Ciemny motyw 2](docs/librusPro_2.png?raw=true)
![Ciemny motyw 3](docs/librusPro_3.png?raw=true)
![Ciemny motyw 4](docs/librusPro_4.png?raw=true)
![Ciemny motyw 5](docs/librusPro_5.png?raw=true)
</details>

## ⭐️ • Własne wydarzenia w terminarzu 📆
Chcesz dodać własne wydarzenie do swojego terminarza? Planowane kartkówki, odpowiedzi ustne, a może prace domowe, o których nie chcesz zapomnieć, a nie zostały wpisane przez nauczyciela? Z tym rozszerzeniem jest to wreszcie możliwe! Idealne na problemy z pamięcią.

## ⭐️ • Obliczanie średniej ocen 📈
Niektóre szkoły wyłączają możliwość wyświetlania średniej ocen dla ich uczniów i rodziców. Na szczęście Twój komputer potrafi dodawać, mnożyć i dzielić, więc sobie sam poradzi :) W tabeli znajdziesz także odpowiednio średnią z całego semestru, z ocen proponowanych, ze śródrocznych, a także ze wszystkich ocen cząstkowych (średnia roczna).

## ⭐️ • Wyświetlanie procentowej frekwencji z przedmiotów 🎓
Zastanawiasz się ile masz procent frekwencji z danego przedmiotu? Może chcesz wiedzieć, ile jeszcze lekcji możesz opuścić, aby nadal być klasyfikowanym? Nie ma sprawy. W zakładce Frekwencja wystarczy, że naciśniesz odpowiedni przycisk, a Twoje procenty obecności magicznie się pojawią.

## ⭐️ • Ukrywanie przedmiotów bez ocen 🚫
Po co w ogóle mają się wyświetlać, skoro przez cały rok nie dostaniesz z nich ani jednej oceny?

## ⭐️ • Wyświetlanie numerka z dziennika i "Szczęśliwy Numerek" 🔢
Nie możesz nigdy zapamiętać, który masz numerek w dzienniku? Od teraz będzie zawsze widniał na górze strony obok "Szczęśliwego Numerka", abyś go już nigdy nie zapomniał(a). Jeśli w Twojej szkole jest włączona opcja jego losowania, to już nigdy nie przegapisz tego, kiedy będzie nim Twój!

## ⭐️ • Modernizacja terminarza 📅
Po co najeżdżać na każdą rzecz w terminarzu, aby przeczytać jej opis? Od teraz znajdziesz wszystko na wierzchu, bez konieczności najeżdżania! Wygoda ponad wszystko. Możesz także wyłączyć wyświetlanie swojej klasy pod każdym zdarzeniem, a także skorzystać z trybu modernizacji terminarza, który sprawia go trochę bardziej czytelnym i odchudzonym.
Jeśli Twoja szkoła udostępniła plan lekcji, to będziesz go również widzieć po najechaniu na symbol '≡' znajdujący się w kafelkach.
(Zajrzyj do opcji rozszerzenia, aby włączyć/wyłączyć poszczególne funkcje)

## ⭐️ • Modernizacja dymków 📢
Dymki z dodatkowymi informacjami, które pojawiają się po najechaniu na oceny, nieobecności, bądź wydarzenia w terminarzu, od teraz nabierają nowych barw i wyglądają choć trochę lepiej, niż szare mury szkoły, do której uczęszczasz.

## ⭐️ • Podglądanie komentarzy innych 🕵️‍♀️
W widoku szczegółów oceny (po jej kliknięciu) znajduje się przycisk, pozwalający na wyświetlenie komentarzy ocen wpisanych seryjnie, czyli kilku osobom naraz. Jeżeli nauczyciel zamieścił tam informację nt. zdobytych punktów z danego sprawdzianu, to możesz poznać wyniki swoich kolegów, bądź koleżanek przed i za Tobą na liście.

## ⭐️ • Tymczasowa modyfikacja ocen i kalkulator jedynek 📝
Gdy włączysz to ustawienie w widoku ocen, będziesz mógł(a) tymczasowo, lokalnie dodawać nowe oceny, bądź edytować i usuwać bieżące, aby sprawdzić jaką miał(a)byś wtedy średnią.
(Po odświeżeniu strony wszystko wróci do stanu sprzed modyfikacji! Zmiany zachodzą jedynie lokalnie i nie mają wpływu na Twoje rzeczywiste oceny!)
Możesz zobaczyć także ile jedynek możesz jeszcze dostać, aby nadal znajdować się powyżej danej średniej, w menu dodawania nowych ocen cząstkowych.

## ⭐️ • Wersja depresyjna 🕶
Stonowane kolory ocen i wydarzeń w terminarzu, gdy czujesz się nie najlepiej. Wersja możliwa do włączenia w opcjach rozszerzenia.

## ⭐️ • Wyłączenie mrugania zagrożeń 🕶
Nauczyciel postanowił Cię zagrozić i teraz cały rok mruga Ci jedynka? Spokojnie, załatwione. Już nie mruga.

## ⭐️ • Zapobieganie automatycznemu wylogowaniu 🎉
Dopóki karta z e-dziennikiem będzie otwarta, Twoja sesja nie wygaśnie! Koniec nieprzyjemnych komunikatów "STOP".

## ⭐️ • Poprawki oraz dodatki wizualne 🔨
  - możliwość wyłączenia wyświetlania jedynek w menu rozszerzenia,
  - wyświetlanie proponowanego zachowania w tabeli głównej,
  - wyeksponowanie nowych (i oddanych) prac domowych oraz wiadomości,
  - usunięcie przycisku Wersja Alternatywna, kto normalny z tego korzysta...,
  - usunięcie przycisku Bezpieczny Uczeń w szkołach, w których jest on włączony,
  - przeniesienie w zamian przycisku Plan lekcji, który otwiera go w nowej karcie, a nie oknie,
  - otwieranie podglądów prac domowych również w nowej karcie, a nie oknie,
  - poświetlenie średniej rocznej kwalifikującej się na czerwony pasek,
  - wyświetlanie danych osobowych po kliknięciu na pole "jesteś zalogowany(-a) jako:",
  - zaciemnianie przeszłych oraz wolnych dni w terminarzu,
  - oraz wiele innych pomniejszych zmian i smaczków!

## 👑 Z rozszerzeniem LibrusPro, to Ty stajesz się władcą tego e-dziennika. Nie przegap takiej okazji!

## 📢 Jeżeli masz jakąś propozycję, bądź znalazłeś(-aś) jakiś błąd, dołącz na oficjalnego [Discorda](https://discord.gg/e9EkVEvsDr)! 

## 👋 Jeżeli rozszerzenie Ci się spodobało, nie zapomnij polecić znajomym, niech korzystanie z Librusa stanie się choć trochę przyjemniejsze dla nas wszystkich.

# 🧷 Licencja
Ten projekt jest licencjonowany zgodnie z warunkami licencji MIT. Zobacz plik [LICENSE](LICENSE.md), aby zapoznać się z prawami i ograniczeniami tej licencji.

<i>LibrusPro © 2022 Maks Kowalski</i>
